GRUPPO : Trash-it
Andrea Falaschini (098390)
Matteo Guerrini (097993)
Diego Miccio (098036)
Matteo Iommi (097643)




DESCRIZIONE PROGETTO INGEGNERIA DEL SOFTWARE
Realizzazione di un progetto rivolto ai cittadini residenti nei comuni italiani e ai turisti che soggiornano nel nostro Paese.
Si vuole fornire una soluzione al problema crescente dell’immondizia nelle città, attraverso un sistema di smistamento automatizzato che aiuti i comuni nello smaltimento dei rifiuti e che renda i cittadini più consapevoli delle semplici regole relative alla raccolta differenziata.
L’idea è quella di creare un impianto in cui l’utente possa inserire uno o più prodotti che, una volta raggiunto l’interno del macchinario, vengano smistati negli appositi contenitori di rifiuti.
L’impianto prevede tre container per la raccolta differenziata : carta, plastica e generico.
L’utente inserisce i rifiuti nel macchinario che, attraverso la scannerizzazione del codice a barre del prodotto, definisce il container relativo al rifiuto inserito (confrontando il codice scannerizzato con quelli presenti nel database).
Una volta all’interno dei relativi container, un compattatore ridurrà il volume dei rifiuti e ne eliminerà gli odori grazie alla presenza di filtri attivi.
Verrà implementata una mappa per fornire indicazioni all’utente sulla posizione degli impianti nella città.
Verrà inoltre fornita una tessera all’utente, in modo da tenere traccia delle operazioni svolte.
Questo permetterà di limitare l’utilizzo improprio del macchinario e permetterà di incentivare l’utilizzo dei macchinari, al posto dei canonici cassonetti, attraverso il rilascio di “premi” (gadget, buoni sconto o riduzione tassa sui rifiuti) ogni tot di prodotti inseriti.
I vantaggi che si otterrebbero dalla costruzione di impianti di questa tipologia sono molteplici:
- drastica riduzione dei mezzi di raccolta rifiuti nelle strade;
- diminuzione del livello di inquinamento atmosferico e acustico;
- ottimizzazione e valorizzazione della raccolta differenziata;
- aumento della qualità e dell’igiene nel contesto urbano, attraverso l’eliminazione dei cassonetti.
Grazie a questi fattori si può quindi contribuire al recupero e alla promozione turistica dei centri storici presenti sul territorio italiano.
